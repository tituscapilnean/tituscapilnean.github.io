---
title: "Vineri cu Titus și Zoran – episodul 3"
date: 2025-08-15 13:00:00 +0300
categories: [Podcast, Romania]
tags: [geopolitica, coruptie, administratie, romania, ue, sua]
author: titus
---

# Vineri cu Titus și Zoran – American Dream pentru pace europeană

Am intrat în direct pentru episodul 3 cu titlul *American Dream pentru pace europeană*. L-am ales inspirat de întâlnirea președintelui SUA cu cel al Rusiei – un eveniment istoric, dar nu în sensul bun al cuvântului. Am pornit de la acolo și am ajuns departe: de la Simona Halep la microbuzele PNRR, de la Texas la comunele din România, de la masoni care ocupă piețe la sistemul medical din SUA și cel din România.

Ne-am întrebat de ce îi urâm pe cei care reușesc și de ce unii români simt că sportivii noștri le datorează ceva doar pentru că plătesc taxe. Am vorbit despre Simona Halep, Popovici și haterii de serviciu. Despre mentalitatea de "noi am plătit, deci ne aparțineți". Și despre cât de greu e să încurajezi excelența într-o cultură care descurajează succesul.

Am ajuns și la subiecte mai sensibile – traficul de persoane, imaginea României în străinătate și responsabilitățile noastre ca societate. De la lover boys și Andrew Tate până la statistici șocante despre prostituția româncelor în Marea Britanie. Ce poate face statul? Ce poate face educația?

Am trecut apoi prin farsă devenită realitate: Poliția Română și campania despre "furatul miresei". Da, s-a făcut un clip informativ. Da, s-a vorbit despre arme neletale. Nu, nu e glumă.

Din zona urbană am mers în Piața 16 Februarie, unde un fost finanțator de la Rapid (și mason, aparent) ocupă ilegal o piață. Contractul a expirat, dar omul n-are de gând să plece. Și nimeni nu pare să-l poată da afară. Nici poliția, nici primarul, nici guvernul. Cine susține astfel de "cetăți"?

În plan național, am discutat despre digitalizare versus haos, despre serviciile publice și cele private, despre cum o firmă din Prahova a vândut microbuze cu 160.000 euro mai mult decât altele, și totul "legal". Și, desigur, despre cum creșterea taxelor lovește tot în cei care plătesc oricum.

Pe final, am mutat discuția înspre Europa și SUA. Am comparat sistemele medicale, am vorbit despre religie în școli, despre euro și suveranitate, despre cât de ușor se poate transforma democrația într-o dictatură a majorității. Și ne-am întrebat, ca de obicei: încotro?

<iframe width="100%" height="315" src="https://www.youtube.com/embed/D80D8ZISvpw?si=QxZVOGhEBTkeEnbp" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>

sau îl poți asculta pe [Spotify](https://open.spotify.com/show/2Q27UKacN2bDEvc3GOaEgd)

Ne reauzim vinerea viitoare. Și dacă ai ceva de spus, scrie-ne.