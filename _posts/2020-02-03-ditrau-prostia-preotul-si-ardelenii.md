---
title: "Ditrău: Prostia, preotul și ardelenii"
date: 2020-02-03 10:00:00 +0200
categories: [Romanian, Politica]
tags: [discriminare, ditrau, rasism]
author: titus
---

A ajuns până în San Francisco povestea cu angajații brutăriei marginalizați de sătenii din Ditrău doar pentru că sunt din altă parte și de altă culoare. Toată povestea asta dă cumva substanță unor păreri pe care le exprimasem în trecut despre rasismul românilor, dar care au fost trecute cu vederea de cei cu care discutam. Așa că m-am hotărât să scriu un pic despre asta, în contextul poveștii de la Ditrău, acest nou “centru” al xenofobiei și rasismului.

## Rasism și xenofobie susținute de biserică

Cel mai neplăcut aspect al întâmplărilor de la Ditrău este implicarea preotului local, în modul cel mai negativ. Speriat de concurență și mânat de învățăturile biblice creștine, el a ținut să menționeze că acești nou-veniți vor aduce obiceiurile și religia lor peste congregația lui pioasă.

Culmea, aceia care propovăduiesc toleranța și înțelegerea între creștini ajung să fie cei care sădesc frica și ura în comunitățile pe care le conduc. Dacă ne uităm cu atenție la ce povețe dau preoții duminica, s-ar putea să descoperim mai multe Ditrău-uri prin țară. Priviți în jur.

## Ospitalitatea românească, ardelenească

De când eram mic, fiind crescut în nordul Ardealului, mi s-a spus că suntem un neam ospitalier și prietenos cu străinii, că îi omenim pe vizitatori și că se simte lumea la noi ca acasă. Treaba asta se vede că se schimbă când vizitatorii devin mai permanenți. Nu numai că nu au fost primiți străinii din Ditrău cu brațele deschise, ci li s-a spus foarte clar că nu sunt bine-veniți.

Oare au uitat transilvănenii despre cum grofii unguri le-au spus că nu sunt bine-veniți în propria lor țară? Poate familiile din Ditrău au fost toate nobile sau răzeșe de nu au prin poveștile lor ceva rude oprimare de un stăpânitor nemilos. Sau poate au uitat, n-au vrut să își aducă aminte când li s-a ivit acum ocazia să fie și ei, la rândul lor, tători. *So much for ospitalitate.*

## Arest pentru agitatori

Nu știu cum sunt alții, dar dacă eu m-aș apuca să organizez grupuri de agitație sau potere în localități împotriva unor minorități, sunt 100% sigur că aș fi arestat. Preoții se pare că nu au acest risc, așa că ar fi frumos ca poliția să dea un exemplu și să aresteze agitatorii pentru instigare la violență, ură rasială, discriminare și alte puncte din codul penal (art. 369, art. 369).

## Double standards / Standarde duble

Am locuit în Londra pentru mai bine de 2 ani și m-am lovit acolo, la fel cum se lovesc alte sute de mii de români, de rasism și xenofobie. Acolo, toată lumea e revoltată de cum se poartă englezii cu românii. Mai mult, în general, în Europa de Vest, conaționalii mei se revoltă că nu sunt acceptați în comunități.

Aceiași conaționali, puși în fața situației Ditrău, oare ar accepta, la rândul lor, alți “intruși” care nu arată sau vorbesc ca ei?

## Educație la TV

Singurul mod eficient de a ajunge la oamenii ăștia este la TV. Mi-ar plăcea să îl văd pe Gâdea și pe alți mari prezentatori/moderatori ai țării cum dezbat subiectele astea în cheie de acceptare, că e bine să vedem că lumea nu e doar albă și românească, există și alte nații și e bine să fim drăguți cu ei, așa cum am vrea să fie vestici cu noi când mergem să ne mutăm lângă ei că vrem să muncim.

Asta vor și cei veniți în Ditrău. Asta vor și alții care trec prin mizerii asemănătoare în tăcere, în ceva colț de țară străină în care s-au hotărât să meargă și să își facă un viitor.
