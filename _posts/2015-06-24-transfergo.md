---
title: TransferGo
date: 2015-06-24 09:00:00 +0300
categories: [Business, Investitii, Romanian]
tags: [inceputuri, job, transfer-de-bani, transfer-international]
author: titus
---

# TransferGo

Am un anunț de făcut. Săptămâna asta am încheiat colaboararea cu proiectul **Roșia Montană**. Au fost 4 ani și jumătate într-o echipă extraordinară, campanii, provocări, proteste, reușite, o mutare de la București la Londra și diverse proiecte antreprenoriale în ultima parte.

Totodată, am început o poveste nouă în echipa de la Londra a startup-ului internațional de fintech **TransferGo**, din poziția de *Romanian Country Manager*. Mă voi ocupa de setup-ul și creșterea operațiunilor pentru românii din străinătate și de acasă care vor să realizeze transferuri bancare internaționale.

## TransferGoRo

**TransferGo** este un serviciu online prin care familiile de acasă pot primi de la rudele plecate în străinătate bani direct în contul bancar mai repede, mai ieftin și mai sigur. TransferGo a fost fondat la Londra în 2012 și acum servește peste 73.000 de clienți.

Serviciul operează exclusiv digital, iar banii sunt disponibili în contul beneficiarului în următoarea zi lucrătoare, în moneda locală, cu costuri minime (de exemplu: pentru cei care trimit bani din UK în România, comisionul e **99 penny** pe tranzacție, iar pentru cei care trimit din România în străinătate, **9 lei** pe tranzacție).

Primul transfer de bani e **fără comision**, așa că te invit să îți faci cont pe [TransferGo.ro](https://transfergo.ro).
